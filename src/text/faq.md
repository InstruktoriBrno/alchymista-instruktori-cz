# Co když na kurzu nikoho neznám?
To je v pořádku a trochu počítáme s tím, že se účastníci na začátku mezi sebou znát nebudou. Dáme ti dost příležitostí na to se s ostatními seznámit,
ať už při na to zaměřených programech nebo společné práci, jídle a zpívání u ohně.

# Nemůžu jíst … Je to problém?
Většinu běžných stravovacích omezení (bez masa, bez lepku, bez laktózy, …) jsme schopni zvládnout, když nám dáš předem vědět (budeš vyplňovat zdravotní dotazník).
Pokud si nejsi jistý/á, zeptej se nás.

# Co když mi kostým nebude sedět?
V dotazníku si od tebe vyžádáme tvé základní míry, takže se do kostýmu téměř jistě vejdeš. Možná ti bude trochu větší, ale ve středověku snad jen panstvo
mělo perfektně padnoucí oblečení, takže na tom všichni budeme stejně.

Navíc, čím větší kostým, tím více se pod něj vejde teplých vrstev.

# Co když bude zima? Bude mi kostým stačit?
Kostým je suknice, která sahá mužům po kolena a ženám až po kotníky [viz obrázek]. Je dostatečně volná, takže se pod ni vejdou dvě až tři vrstvy teplého oblečení.

Kalhoty a boty budeš mít vlastní.

# Můžu si dovézt vlastní kostým?
Jasně! Jen si dej pozor, aby nebyl moc zdobný nebo neměl luxusní doplňky. Budeš v roli prostého vesničana.

Pokud kostým nemáš, můžeš si ho vyrobit. Podívej se na návod (mužský oděv a ženský oděv). Nevyžadujeme to ale po tobě, základní kostým dostaneš.

# Co se stane, když nebudu souhlasit s focením?
Dáme vědět fotografovi a pokud se i tak náhodou na nějaké fotce vyskytneš, na konci akce ji smažeme. Rozhodně tvoje fotky nebudeme zveřejňovat.

# Jaké jsou strornopoplatky?
V případě, že z nějakého důvodu – i zdravotního – zrušíš svou účast, vrátíme ti:

* do 14. 7. včetně 70 % tvého účastnického poplatku
* do 4. 8. včetně 50 % tvého účastnického poplatku,
* do 13. 8. včetně 10 % tvého účastnického poplatku.

V případě, že kurz zrušíme my, vrátíme ti 100 % tvého účastnického poplatku.
